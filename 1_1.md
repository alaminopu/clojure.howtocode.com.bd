# এক নজরে ক্লোজার ও তার পরিবার

প্রোগ্রামিং ল্যাঙ্গুয়েজ শুধু কম্পিউটারকে দেওয়া ইন্সট্রাকশন না, শুধু সঙ্কেত হিশাবে প্রোগ্রামিং ল্যাঙ্গুয়েজকে দেখলে ভুল হবে। প্রোগ্রামিং ল্যাঙ্গুয়েজ হল আপনার মস্তিষ্ককে কোন একটি প্যাটার্নে আবেশিত করার একটি অবকাঠামো, আর সেই অবকাঠামোতে থেকে আপনি সৃষ্ট কেন লজিকের ভাণ্ডার। একেক সমস্যার সমাধান করতে আপনাকে চিন্তা করতে হয় একেকভাবে, সৃজনশীলতাকে প্রয়োগ করতে হয় একেকভাবে, আবার আপনি হয়ত কোন নির্দিষ্ট প্যাটার্নে চিন্তা করা পছন্দ করেন। ওইসব কারণেই সৃষ্টি হয়েছে বিভিন্ন ল্যাঙ্গুয়েজের। ০ আর ১ দিয়ে যদি আপনি কম্পিউটারের সাথে কথা বলতেন তাহলে প্রোগ্রামারদের মধ্যে হয়ত আত্মহত্যার হার থাকত সর্বাধিক আর এত আনন্দময় পেশাও হয়ত হত না এটি, আর এর পিছনে কারণ হোল ভুরি ভুরি প্রোগ্রামিং মতবাদ,তত্ত্ব ও ল্যাঙ্গুয়েজ।

একেকটি ল্যাঙ্গুয়েজ একেক প্যাটার্নের চিন্তাকে প্রোমোট করে। কেউ কেউ অবজেক্ট ওরিয়েন্টেড আর কেউ কেউ ফাংশনাল, কেউ আবার প্রসিডিউরাল। আপনার হাতের প্রব্লেমকে আপনি কিভাবে মোকাবেলা করবেন তাঁর কিছু গাইডলাইন দেয় এইসব প্যারাডাইম, আর অই প্যারাডাইমের ল্যাঙ্গুয়েজ সাহায্য করে আপনাকে ওই গাইডলাইন ফলো করতে। আপাতত আমরা আলোচনা করবও ফাংশনাল ও অবজেক্ট ওরিয়েন্টেড প্রোগ্রামিং প্যারাডাইম নিয়ে। কারণ, ক্লোজারের আবির্ভাব হয়েছে এমন একটি যুগে, যখন ইন্ডাস্ট্রি অবজেক্ট ওরিয়েন্টেড মোহ কাটিয়ে পুনরায় ঝুঁকছে ফাংশনাল প্যারাডাইমে।  আর ক্লোজারের সাথে হরহামেশা যুক্ত হয় দুটি নাম- লিস্প ও জাভা। আর এই দুটি নাম উল্লিখিত দুটি প্যারাডাইমের শক্তিশালী সদস্য। 




